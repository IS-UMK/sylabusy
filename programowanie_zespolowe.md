## Pracownia programowania zespołowego

W ramach pracowni studenci wykonują projekt pracując w kilkuosobowych (od 3 do 5 osób) zespołach.


Podział na zespoły oraz tematyka projektów jest uzgodniona z prowadzącym zajęcia.


Każdy zespół wybiera ze swego grona kierownika, odpowiedzialnego za organizację i przebieg pracy zespołu.


Główne zadania przed jakimi stają zespoły:


- podział zespołu ze względu na pełnione funkcje (w zależności od specyfiki projektu członkowie mogą pełnić równe role w projekcie, np: kierownik, programista, webmaster, grafik, sekretarz, itp.)


- podział projektu na etapy i zadania, przydział poszczególnych zadań członkom zespołu


- wybór narzędzi programistycznych i technologii potrzebnych do wykonania zadania


- przygotowanie harmonogramu wykonania zadań


- opracowanie architektury i specyfikacji systemu


- przygotowanie strony WWW zawierającej informacje o projekcie, zespole i postępach w pracy


- implementacja programu zgodnie z ustaloną wcześniej specyfikacją


- przygotowanie dokumentacji użytkowej i technicznej aplikacji


- przygotowanie raportu podsumowującego wykonanie zadań przez poszczególnych członków zespołu


- prezentacja wytworzonego produktu


Do dyspozycji studentów na czas realizacji projektów udostępniona jest usługa Trac oraz system kontroli wersji SVN.


W czasie zajęć studenci relacjonują postępy w pracy nad projektem, przedstawiają problemy napotykane na kolejnych etapach projektowania i tworzenia aplikacji oraz


prezentują narzędzia i technologie używane podczas realizacji poszczególnych zadań.


 Wymagania:


- znajomość projektowania obiektowego, umiejętność programowania w przynajmniej jednym języku obiektowym


- podstawowo znajomość obsługi systemów kontroli wersji (SVN)


- bierna znajomość j. angielskiego w stopniu umożliwiającym korzystanie z dokumentacji
