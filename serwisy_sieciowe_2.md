## Opracowywanie serwisów sieciowych II

Podczas zajęć omówione zostaną składniki rozszerzonej architektury WWW, takie jak przeglądarka WWW, serwer HTTP, serwer aplikacji, warstwa aplikacji, warstwa bazy danych, czy protokół HTTP(S). Uczestnicy poznają między innymi podstawy języka HTML 5.0 wraz z CSS. Przedstawione zostaną również podstawowe zagrożenia dotyczące bezpieczeństwa aplikacji WWW. Uczestnicy wykorzystując różne technologie będą samodzielnie tworzyć oraz publikować interaktywne witryny internetowe.


Ponadto omówione zostaną Systemy Zarządzania Treścią (ang. Content Management System - CMS), będące zestawem różnych aplikacji internetowych posiadających wspólny interfejs użytkownika. Uczestnicy zajęć będą wykorzystywać ten system jako narzędzie wspomagające budowę i zarządzanie stroną WWW. Ponadto wprowadzone zostaną bardziej zaawansowane elementy poznanych już w części pierwszej języków skryptowych.


Omówione zostaną również technologie związane z usługami realizowanymi w tzw. chmurze obliczeniowej.


Ostatnim elementem zajęć jest wprowadzenie do systemów e-learningowych, wspomagających nauczanie na odległość. Uczestnicy zapoznają się z systemem Moodle, jego obsługą od strony studenta, nauczyciela oraz administratora.


Program zajęć:


1. Prezentacja technik informatycznych,


2. Protokoły sieciowe (IPv6, HTTP, HTTPS, SSL, TLS)


3. Podstawy języka HTML 5.0,


4. Konstruowanie formularzy i przekazywanie danych do bazy,


5. Tworzenie witryny internetowej z zastosowaniem różnych poznanych technik,


6. Usługi sieciowe w chmurach obliczeniowych.


7. Systemy Zarządzania Treścią (ang. Content Management System - CMS),


8. Systemy e-learningowe


9. Dobre praktyki i zalecenia dotyczące tworzenia serwisów WWW.


Wymagania wstępne:


- podstawowa znajomość obsługi komputera i systemów operacyjnych Windows, Linux


- zalecana umiejętność czytania materiałów i specyfikacji w języku angielskim


- zaliczenie przedmiotu Opracowywanie serwisów sieciowych cz.1
