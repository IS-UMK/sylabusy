## Podstawy elektroniki

Celem wykładu jest przekazanie podstawowej wiedzy dotyczącej wykorzystania podstawowych praw elektryczności i magnetyzmu do


analizy i modelowania prostych obwodów elektrycznych prądu stałego i zmiennego.


Zagadnienia dotyczące układów analogowych: wiadomości z zakresu zasad działania wzmacniaczy elektronicznych, generatorów,


budowy i działania scalonych układów analogowych oraz ich zastosowania, stabilizatory i zasilacze, przetworniki A/C i C/A.


Przedstawiane są również podstawowe wiadomości dotyczące budowy, działania i zastosowania elementów i układów cyfrowych.


Omawiane są następujące zagadnienia:


1) Podstawowe pojęcia elektroniki.


2) Prawa opisujące obwody elektryczne – prawo Ohma, prawa Kirchhoffa.


3) Podstawy analizy fourierowskiej sygnałów elektrycznych.


4) Podstawowe urządzenia pomiarowe i diagnostyczne (w tym oscyloskopy analogowe i cyfrowe).


5) Układy wykorzystujące elementy bierne: R L oraz C, w obwodach prądu stałego i sinusoidalnego.



6) Elementy teorii  istotne dla zrozumienia działania elementów półprzewodnikowych.



7) Elementy półprzewodnikowe: złącze p-n, diody półprzewodnikowe i tranzystory. Charakterystyki prądowo-napięciowe, rodziny


charakterystyk, prosta pracy  i punkt pracy tranzystora.


8) Wzmacniacze tranzystorowe: wzmacniacz w układzie ze wspólnym emiterem (WE), kolektorem (WK) i bazą (WB), klasy wzmacniaczy


tranzystorowych, wzmacniacze mocy, wzmacniacze rezonansowe z filtrami LC, wzmacniacz różnicowy (tranzystorowy).


9) Obwody nieliniowe - powielanie i mieszanie częstotliwości, modulacja i detekcja.


10) Wzmacniacze operacyjne i ich zastosowania - model idealny, wzmacniacz odwracający, nieodwracający, wtórnik napięciowy,


przetwornik prąd-napięcie, wzmacniacz sumujący i odejmujący, różniczkujący i całkujący, logarytmujący i wykładniczy, filtry aktywne.


Komparatory.


11) Generatory drgań sinusoidalnych – warunek generacji. Generatory LC, kwarcowe, generatory RC.


12) Generatory przebiegów niesinusoidalnych – generator samodławny, bootstrap, generator funkcyjny.


13) Układy przerzutnikowe – przerzutniki bistabilne, monostabilne i astabilne, z tranzystorami nasyconymi i ze sprzężeniem emiterowym.


14) Układy zasilające (liniowe i impulsowe) - transformatory, układy prostujące, stabilizatory napięcia , zasilacze regulowane.


15) Układy cyfrowe – elementy opisu teoretycznego, funkcje i bramki logiczne,


przerzutniki, liczniki, zasady przetwarzania analogowo-cyfrowego,


przetworniki cyfrowo-analogowe (DAC) i analogowo-cyfrowe (ADC).


16) Szumy i zakłócenia w układach elektronicznych, kompatybilność elektromagnetyczna – źródła i rodzaje szumów, zakłócenia i


sposoby ich eliminacji, kompatybilność elektromagnetyczna.


Wpływ pól elektromagnetycznych.


17) Wybrane czujniki wielkości fizycznych – budowa i działanie, przykładowe


układy pomiarowe.


Zajęcia laboratoryjne polegają na wykonaniu określonej liczby ćwiczeń praktycznych na specjalnie przygotowanych stanowiskach doświadczalnych wyposażonych w układy elektroniczne i sprzęt diagnostyczno-pomiarowy. Przygotowanie do zajęć polega na


samodzielnym zapoznaniu się z instrukcją do ćwiczenia i ewentualnym uzupełnieniu wiedzy w oparciu o materiał z wykładu i literaturę.


Badaniu i pomiarom według zaleceń instrukcji poddawane są (gotowe lub montowane przez uczestniczących w zajęciach) obwody i układy


ilustrujące najbardziej podstawowe zagadnienia elektroniki (m. in. filtrowanie, wzmacnianie i generacja sygnałów, stabilizacja i zasilanie,


proste układy nieliniowe, analiza harmoniczna sygnałów). Praca w pracowni jest samodzielna - każde ćwiczenie wykonywane jest przez


jedną osobę - pod opieką prowadzących zajęcia. Następnie, w domu, uczestnicy przygotowują sprawozdania obejmujące opis


obserwacji, opracowane dane pomiarowe z uwzględnieniem niepewności oraz wnioski na temat ich zgodności z oczekiwaniami.
