## Podstawy i algorytmy przetwarzania sygnałów

Zajęcia z  przedmiotu składają się z wykładu oraz ćwiczeń laboratoryjnych.


Zakres tematów wykładów:


1.Klasyfikacja sygnałów. Sygnał deterministyczny i losowy, proces losowy, ergodyczność, stacjonarność, losowa niezależność. Algorytmy stosowane do generacji sygnałów.


2.Główne i łączne charakterystyki sygnałów: parametry sygnałów, funkcje rozkładu wartości, funkcje korelacyjne i widmowe. Definicje i algorytmy stosowane do ich realizacji.


3.Podstawy estymacji i detekcji: pojęcie estymatora, błędy estymacji i ich praktyczna ocena. Wybrane metody detekcji sygnału ukrytego w szumie i odpowiadające im algorytmy.


4.Podstawowe procedury przetwarzania sygnałów: próbkowanie, kwantowanie, kwantowanie z sygnałem diherowym i uśrednianiem, kodowanie. Twierdzenie o próbkowaniu oraz twierdzenie o kwantowaniu wg Widrowa. Algorytm kwantowania zaokrąglającego stosowany w przetworniku bipolarnym.


5.Podstawowe algorytmy przetwarzania sygnałów cyfrowych: dyskretne przekształcenie Fouriera i jego modyfikacje, koherentne i niekoherentne uśrednianie sygnałów i ograniczenia w jego stosowaniu, określanie wartości średniej, średniokwadratowej, rozkładu wartości (histogram), funkcji korelacyjnych i widmowych.


Wykaz ćwiczeń laboratoryjnych:


1.Sygnały deterministyczne i losowe – opis i algorytmy stosowane do ich generacji.


2.Główne charakterystyki sygnałów – definicje, estymatory i algorytmy komputerowe stosowane do ich realizacji.


3.Łączne charakterystyki sygnałów – definicje, estymatory i algorytmy komputerowe stosowane do ich realizacji.


4.Ilustracja twierdzenia o próbkowaniu – praktyczne ograniczenia algorytmów DFT/FFT.


5.Ilustracja kwantowania sygnałów oraz kwantowania z sygnałem ditherowym – porównanie dwóch podstawowych algorytmów kwantowania.


6.Detekcja sygnału okresowego metodą uśredniania koherentnego – analiza algorytmu i jego ograniczenia, podstawowe zastosowania.


7.Detekcja sygnałów w szumie metodą autokorelacji i korelacji wzajemnej – przykłady zastosowań: pomiar parametrów sygnałów deterministycznych/ losowych w obecności losowych zakłóceń, pomiar opóźnień czasowych.


8.Błędy estymacji – kryteria oceny estymatorów i odpowiadających im algorytmów.
