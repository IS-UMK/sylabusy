## Opracowywanie serwisów sieciowych I

Niniejsze zajęcia stanowić będą podstawowy kurs HTML5 i CSS3, skupiając się na budowie poprawnej struktury serwisów WWW, zgodności z obowiązującymi standardami oraz wytycznymi związanymi z dostępnością (WCAG). Szczególny nacisk położony zostanie na budowanie serwisów zgodnie z semantyką wykorzystywanych narzędzi oraz obowiązującymi zasadami konstruowania struktury stron WWW.


W ramach kursu Studenci nauczą się budować poprawne semantycznie serwisy WWW korzystając z języka HTML oraz nauczą się tworzenia poprawnej stylistycznie warstwy wizualnej wykorzystującej CSS3 oraz współczesne układy pozwalające na proste dostosowanie strony do różnych urządzeń, w tym urządzeń mobilnych.


Wykład skupiać się będzie na aktualnych standardach i narzędziach. Dodatkowo, w ramach wykładu przedstawione zostaną popularne biblioteki umożliwiające dostosowanie warstwy wizualnej projektu do obowiązujących standardów i trendów.


Na wykładzie nie zabraknie obszernego wprowadzenia do technologii webowych, pozwalającego Studentom na zrozumienie mechanizmów rządzących działaniem współczesnych stron WWW.


Program zajęć:




Krótki wstęp do technologii internetowych - jak wyglądał ich rozwój?


Architektura klient-serwer, protokół HTTP(s) oraz model OSI


Narzędzia wykorzystywane przy tworzeniu nowoczesnych serwisów WWW


Hipertekstowy język znaczników - HTML5 – podstawowe znaczniki


Znaczniki semantyczne w HTML5


Kaskadowe arkusze stylów – CSS3


Model pudełkowy w CSS3


Layouty stron WWW


Dostosowanie stron WWW do potrzeb różnych urządzeń – media-queries


Współczesne frameworki CSS


Ogólne zasady budowania interfejsu użytkownika aplikacji webowych


Proste systemy zarządzania treścią
