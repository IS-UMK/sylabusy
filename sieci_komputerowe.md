## Sieci komputerowe

Celem zajęć jest dostarczenie podstawowej wiedzy pozwalającej na zrozumienie działania współczesnych sieci komputerowych (lokalnych i rozległych), a tym samym na poznanie zagadnień warunkujących prawidłowe działanie Internetu. Z uwagi na znaczenie Internetu dla funkcjonowania i rozwoju rozmaitych firm, przedsiębiorstw, instytucji oraz całych społeczeństw i państw w czasie wykładu omówione zostaną nie tylko przyczyny powstania Internetu i zasadnicze etapy jego rozwoju, ale przede wszystkim najważniejsze protokoły i urządzenia sieciowe, które warunkują działanie usług sieciowych. W ramach wykładu zostaną poruszone między innymi następujące zagadnienia:


1. Komunikacja w sieci



- modele odniesienia OSI i TCP/IP,



- charakterystyka poszczególnych warstw oraz protokołów,



- rola warstw w komunikacji sieciowej,



- działanie urządzeń sieciowych na tle poszczególnych warstw,


2. Protokoły modelu TCP/IP



- IPv4, ARP, ICMP,



- IPv6, ICMPv6,



- TCP, UDP,



-  DHCP(v6), DNS,  HTTP(s),


3. Lokalne sieci komputerowe



- media transmisyjne,



- technologie Ethernet i Wi-Fi (802.11),



- okablowanie strukturalne (standardy EIA/TIA-568A/B)



- urządzenia końcowe i pośredniczące,



- koncentratory, przełączniki, routery,



- konfiguracja sieci LAN,


4. Monitorowanie połączeń i usług, analiza ruchu sieciowego


5. Technologie rozległej sieci komputerowej


6. Routing



- tablice routingu,



- routing statyczny i dynamiczny ,



- protokoły routingu dynamicznego (wektora odległości, stanu łącza)


7. Elementy bezpieczeństwa sieciowego


Praktyczne umiejętności będą zdobywane w czasie zajęć laboratoryjnych (60 godz.) w oparciu o materiały kursu Cisco Certyfied Network Associate (CCNA), w szczególności pierwszego semestru kursu Cisco CCNA Routing and Switching; Introduction to Networks, który dotyczy podstaw działania sieci komputerowych i jest pierwszym z trzech kursów prowadzących do uzyskania certyfikatu CCNA.


Kurs wprowadza uczestników Programu Akademii Sieciowej Cisco w zagadnienia sieci komputerowych. W trakcie kursu omawiane są zagadnienia związane z terminologią i protokołami, sieciami lokalnymi (LAN) i rozległymi (WAN), modelem OSI (Open System Interconnection), okablowaniem, narzędziami służącymi do tworzenia okablowania, routerami, technologią Ethernet, adresowaniem w sieciach IP (Internet Protocol v4, v6), standardami obowiązującymi w sieciach komputerowych oraz podstawami dotyczącymi konfigurowania routerów i przełączników sieciowych.


Szczegółowy program:


1. Poznawanie sieci


2. Konfigurowanie sieciowego systemu operacyjnego (IOS)


3. Protokoły i komunikacja w sieci


4. Dostęp do sieci


5. Ethernet


6. Warstwa sieciowa


7. Warstwa transportowa


8. Adresacja IP (wersja 4 i 6)


9. Podsieci


10. Warstwa aplikacji


11. Działanie i administrowanie siecią komputerową


Uczestnicy zajęć stają się pełnoprawnymi członkami Akademii Sieciowej Cisco, tym samym mają dostęp do materiałów dydaktycznych.


Wymagania:



- znajomość podstaw działania sieciowych systemów operacyjnych takich jak Unix/Linux oraz Windows (zalecane zaliczenie przedmiotu ,,Systemy operacyjne")



- bierna znajomość j.angielskiego w stopniu umożliwiającym korzystanie z dokumentacji
